# -Sunny-
έργο για τον Διαγωνισμό ρομποτικής
Η παλιά πόλη της Κέρκυρας από το 2007 συγκαταλέγεται στον Κατάλογο Παγκόσμιας Κληρονομιάς της  Unesco. Το ιστορικό της κέντρο - με το έντονο βενετσιάνικο στοιχείο- αποτελεί πόλο έλξης καθ' όλη τη διάρκεια του χρόνου για εκατομμύρια τουρίστες απ' όλο τον κόσμο. Ωστόσο, η ανεξέλεγκτη χρήση  αυτοκινήτων μέσα στο ιστορικό κέντρο, η ιδιότυπη ρυμοτομία και αρχιτεκτονική της πόλης με τα ψηλά σπίτια και τα στενά καντούνια, ο  μεγάλος όγκος απορριμμάτων που παράγεται και  η λειψυδρία που χαρακτηρίζει το νησί δημιουργούν έντονα περιβαλλοντικά προβλήματα. Με τα δεδομένα αυτά ξεκίνησε η περιβαλλοντική αφύπνιση των παιδιών για εκμετάλλευση της ηλιακής ενέργειας στην Πόλη της Κέρκυρας. Πιο συγκεκριμένα, τα παιδιά αφού προηγηθεί παρατήρηση και καταγραφή των παραπάνω προβλημάτων θα ενεργοποιηθούν για την επίλυσή τους. Μελετώντας την ηλιακή ενέργεια τα παιδιά θα αντιληφθούν τη σύνδεση της επίλυσης των προβλημάτων της πόλης τους μέσα από την αξιοποίηση της ενέργειας του ήλιου.  Θα δημιουργηθεί αρχικά μια μακέτα της πόλης με τη βοήθεια ενός 3d printer που διαθέτει το σχολείο. Την κατάλληλη στιγμή θα κάνει την εμφάνισή της η Sunny- ένα ρομποτάκι «Edison V2». Η Sunny θα προγραμματιστεί από τα παιδιά μέσα από την εφαρμογή EdBlocks https://www.edblocksapp.com/  να κυκλοφορεί στην πόλη και όταν εντοπίζει σημεία της πόλης που μπορούν να βελτιωθούν με την αξιοποίηση της ηλιακής ενέργειας θα παρεμβαίνει κατάλληλα: Για παράδειγμα όταν εντοπίζει κάδο απορριμμάτων ο οποίος έχει γεμίσει θα στέλνει μήνυμα στην υπηρεσία του Δήμου, θα υποδεικνύει ποιο σπίτι μπορεί να χρησιμοποιήσει φωτοβολταϊκά πάνελ για θέρμανση κοκ. 
Το έργο μας έχει ως στόχο: 1) Να φέρει σε επαφή τους μαθητές με τις βασικές δεξιότητες της τεχνολογίας, 2) να καλλιεργήσει την Υπολογιστική σκέψη και την ικανότητα επίλυσης προβλημάτων μέσα από τη διερεύνηση και τον προβληματισμό, 3) να καλλιεργηθεί η περιβαλλοντική ευαισθησία και η ταυτότητα του ενεργού πολίτη στους μαθητές και την ευρύτερη τοπική κοινωνία, 4) να αναπτυχθούν αισθήματα συνεργασίας και εθελοντισμού για το καλό του τόπου και την προστασία της πολιτιστικής κληρονομιάς, 5) να αντιληφθούν οι μαθητές τη σημασία αξιοποίησης ενναλλακτικών πηγών ενέργειας για τη βελτίωση της καθημερινότητας, αλλά και για την επίλυση του παγκόσμιου προβλήματος της μόλυνσης του περιβάλλοντος και της κλιματικής αλλαγής. 
Θα χρειαστούμε: 1) Ρομπότ Edison v2, 2) tablet, 3) 3d printer(τον οποίο διαθέτει ήδη το σχολείο) 
